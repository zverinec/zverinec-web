---
layout: default
title: Naše akce
permalink: /events
order: 10
---

# Co organizujeme?

## Korespondenční seminář z informatiky

KSI, neboli Korespondenční Seminář z Informatiky, je celoroční soutěž pro
středoškoláky z České i Slovenské republiky organizovaná studenty Fakulty
informatiky Masarykovy univerzity. Cílem semináře je seznámit řešitele se
zajímavými oblastmi informatiky a procvičit programátorské, matematické
a logické myšlení. Seminář je uzpůsoben jak pro úplné začátečníky, kteří si na
jednoduchých příkladech procvičí danou problematiku, tak pro zkušenější
řešitele, kteří se pokusí pokořit hlavní soutěžní úlohy.

<img src="/img/ksi.png" alt="KSI" />

<a class="btn btn-large" href="/event-join">Chci organizovat</a>
<a class="btn btn-large" href="https://ksi.fi.muni.cz">Chci se stát řešitelem</a>


## InterSoB

InterSoB je zábavná a poučná jednodenní soutěž středoškolských studentů, při
které mají možnost podívat se netradičním způsobem do zákulisí Masarykovy
univerzity, vyzkoušet si své schopnosti v mnoha různých oblastech, udělat si
s kamarády zajímavý výlet po Brně a v neposlední řadě také poměřit svoje síly
s dalšími týmy.

<img src="/img/intersob.jpg" alt="InterSoB" />

<a class="btn btn-large" href="/event-join">Chci organizovat</a>
<a class="btn btn-large" href="https://intersob.math.muni.cz/">Jsem středoškolák a chci soutěžit</a>


## K-SCUK

K-SCUK je společné soustředění pro řešitele seminářů
[IBIS](https://ibis.sci.muni.cz/) a [KSI](https://ksi.fi.muni.cz) Masarykovy
univerzity. Na soustředění se snažíme rozvíjet řešitele seminářů po odborné
stránce, abychom si ale od objevování tajů biologie a informatiky také chvíli
odpočinuli, do soustředění zařazujeme bohatý zážitkový program. Soustředění je
uzpůsobené tak, aby si na své přišli informatici i biologové. Vězte, že u nás
se nudit nebudete!

<img src="/img/kscuk.jpg" alt="K-SCUK" />

<a class="btn btn-large" href="/event-join">Chci organizovat</a>


## Poznej FI

Víkendová akce, během které si účastníci mohou zažít život na Fakultě
informatiky. Vyzkouší si, jak probíhá studium informatiky na vysoké škole
a v odborných workshopech připravených fakultními laboratořemi nahlédnou do
několika zákoutí informatiky. Čekají je také netradiční informatické hry, během
kterých poznají fakultu tak trochu jinak.

<img src="/img/poznejfi.jpg" alt="Poznej FI" />

<a class="btn btn-large" href="/event-join">Chci organizovat</a>
<a class="btn btn-large" href="https://poznej.fi.muni.cz">Jsem středoškolák a chci se zúčastnit</a>


## InterLoS

InterLoS je pětihodinová internetová týmová soutěž. Týmy řeší zadané, různě
obtížné úlohy, které jsou šifrovacího, logického nebo programovacího
charakteru. Řešení odevzdávají prostřednictví webové stránky, která je okamžitě
ověřuje. Za správně vyřešené úlohy získávají týmy body, které okamžitě
ovlivňují jejich pořadí na výsledkové listině.

<img src="/img/interlos.jpg" alt="InterLoS" />

<a class="btn btn-large" href="/event-join">Chci organizovat</a>
<a class="btn btn-large" href="https://interlos.fi.muni.cz">Chci soutěžit</a>


## Naskoč na FI

Naskoč na FI je online seminář určený pro studenty nově nastupující
na Fakultu informatiky Masarykovy univerzity.
Cílem semináře je představit budoucím prvákům témata z informatiky
a vysokoškolského prostředí, která jim ulehčí začátek studia.

<img src="/img/naskoc.jpg" alt="Naskoč na FI" />

<a class="btn btn-large" href="/event-join">Chci organizovat</a>
<a class="btn btn-large" href="https://naskoc.fi.muni.cz/">Chci naskočit</a>


## Schrödingerův gril

Jednodenní akce, která probíhá tradičně v červnu v atriu Fakulty informatiky.
Grilování, kytara a volná zábava. Vítán je každý přítel fakulty.

<img src="/img/gril.jpg" alt="Gril" />

## wInterLIS

WInterLIS (neboli Zimní Lehce Improvizované Setkání) je stmelovací akce pro
Spolek přátel severské zvěře a přátele Spolku přátel severské zvěře. Můžeš se
těšit na spoustu tradičních i netradičních zimních aktivit, zajímavé workshopy,
na organizované hry i neorganizovanou zábavu. A hlavně na ostatní přátele
(přátel) severské zvěře, které jsi možná ve školním prostředí neměl tolik
příležitostí poznat.

<a class="btn btn-large" href="/newinterlis24">Více informací</a>


## InterJelen

Nepravidelná akce, jejíž cílem je prostě se pobavit a odpočinout si. Hraní
deskovek, koukání na filmy, nebo něco úplně jiného.


## Tvoje akce

Máš šílený nápad? V hlavě ti leží myšlenka na jinou akci, kterou bys na fakultě
chtěl vidět? Hledáš tým lidí, kteří ti ji pomohou zorganizovat?

<a class="btn btn-large" href="/#contact">Ozvi se nám!</a>
